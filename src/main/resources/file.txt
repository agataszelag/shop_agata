Testowanie oprogramowania jest wykonywaną przez testerów oprogramowania weryfikacją poprawności działania oprogramowania i dostarczanie informacji na jego temat. Testerzy poszukują tzw. wyroczni testowych do tego, aby zrozumieć, jak działa dane oprogramowanie. Wyrocznią oprogramowania może być zarówno dokument, jak i inne, podobne oprogramowanie. Wyrocznią może być również człowiek. Taką osobą może być np. doświadczony użytkownik oprogramowania. W ostateczności wyrocznią może być tester, co jest podstawą weryfikacji w testowaniu eksploracyjnym.